<!DOCTYPE html>
<html lang="en-US">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<h2 class="heading"><span class="type">Paragraph</span></h2>
<<<<<<< HEAD
<p>8 Bayanin kowacce dabarar da ke cikin irin wadannan ajiyayyun dabarun gaskiya ya wuce a yi shi a wannan dan littafin domin yawansa to amma dai ya kamata ka san cewar a koda yaushe kana iya amfani da kowacce dabarar idan kaga dama. Saboda haka dai; shi “library function” kamar wani tsari ne da yake tattare da wasu kalmomin umarni ko na dabaru domin amfani da su a wajen samar da manhaja kuma kana iya amfani da wasunsu tamkar yadda ake amfani da dabarar function. A karshe dai, dangane da wannan batun, su Ajiyayyun kalmomi ko dabaru wato “Library functions” wasu dabaru ne da aka kirkiresu sannan aka ajiyesu a cikin duk wata harshen kirkira, kuma su basa bukatar a tsara ko a zayyana musu yadda zasu aiwatar da wani dabara domin suna da nasu irin dabarun da aka riga aka sanya musu zasu rinka aiwatarwa kawai idan kana son amfani da su sai ka sanya sunan ajiyayyen dabarar (haeder file) da kake son ya aiwatar a farko sannan daga baya sai ka yi amfani da kalmomin da suke kunshe a cikin wannan sunan dabarar. Ga wasu kadan daga misalan wadannan ajiyayyun dabarun ko ajiyayyun kalmomin kirkira da suke zuwa tare da harsunan kirkira: printf(), scanf(), getch(), pow(), is_open(), close(), da sauransu. Zaka yi mamaki idan aka ce maka za’a iya sanya wani dabara ya kira kansa da kansa. Shin hakan zai yiwu kuwa? Amsar wannan shine E zai yiwu. Ai na san ma kaga kadan daga misalin hakan a misalan da ya gabata a wajen tsara dabarun function inda dabarar function ya kan tsallaka zuwa wani sashen layikan umarnin da ya faro daga fari sannan ya sake kewayowa, to amma me kake gani idan aka ce dabarar kansa ake son ya kira? to kuwa akwai wannan tsarin kuma shi ake kira da “RECURSION” sai dai fa yana da kyau ka kula sosai a wajen tsara wannan dabarar domin idan baka kula ba zaka yi mummunan dabara inda dabarar zai yi ta maimaita kansa sau babu adadi (infinite recursive function). “RECURSIVE” ko mu kirashi da “Dabara mai maimaita kansa”: Wani tsarin dabara ne da yake iya kiran kansa da kansa. To amma idan ka dubi wannan dabarar zaka iya cewar anya kuwa dabarar ba zai yi ta maimaita kansa ba babu tsayawa domin duk sanda ya kai karshen dabarar zai sake kewayowane hakan zai yi ta yi. Saboda haka yaya zamu magance wannan matsalar maimaitawa babu tsayawa? To kuwa akwai mafita a wannan matsala kuma mafitar ita ce ake kira da “BASE CASE”. Shi tsarin dabara mai maimaita kansa yana da bangarori guda biyu; bangaren da zai yi ta maimaita kansa da kuma bangaren da za’a masa madakata ko matsaya wato “Base case”.</p>
<span class="incontext"><a href="ch_first.html#p-121" class="internal">in-context</a></span>
=======
<p>This book was authored in PreTeXt.</p>
<span class="incontext"><a href="colophon-2.html#p-121" class="internal">in-context</a></span>
>>>>>>> 591eabf07d8bd5eed4e76813857a76a24ee0f1b1
</body>
</html>
