<?xml version='1.0' encoding='utf-8'?>
<!-- Chapters are enclosed with <chapter> tags. Use xml:id to -->
<!-- uniquely identify the chapter.  The @xmlns:xi attribute  -->
<!-- is needed if you use xi:include in this file             -->
<chapter xml:id="ch_first" xmlns:xi="http://www.w3.org/2001/XInclude">

  <title>Babi na farko</title>
  <!-- If the chapter has sections, there may be an introduction -->
  <!-- before those sections. Note the <p> tags around content.  -->
  <introduction>
    <p>
    Menene kirkira?, sannan ta yaya zan iya fara yin kirkira? Saboda haka, ina
dai tsammanin ka kasance a wannan wajen ne domin wannan manufa. Koda
yake, na san zaka iya tuna wasu abubuwa a game da sha’anin kirkirar
manhaja matukar ka dan taba karanta wani abu akan sha’anin kirkira koda
kadanne. Koma dai yayane, wannnan littafin zai kasance maka wani haske
ne da zai kasance mafarin sanin wannan harkan na kirkira. Saboda haka;
ina tsammanin a karshen wannan littafin zaka fahimci abubuwa
akan wannan fanni na kirkiran manhaja, sannnan ina tsammanin harma ka
samu damar iya kirkirar naka manhajar.
</p>
<p>
  A wani bangaren littafin kuma, za a haskaka sauran dalibaine hanaya a
game da wannan hanyar na kirkirar manhaja a wannan duniya tamu ta
kirkire-kirkire masu ban al’ajabi. To amma yanzu bari in fara da amsa
wancen tambaya da aka yi dazu, wato menene kirkira? Kirkira wani hanyace
na samar da wasu sinkin umarni da na’urar komfiwta zai aiwatar da. Taron
umarni da suke aiwatar da wani aiki na musamman su ake kira da ‘program’.
Mutumin da yake rubuta wannan ‘program’ (aiki) shi ake kira
da ‘programmer’ wato makirkiri. Sannan ana iya kiran kalmar
‘programmer’ wato makirkiri da makirkirin manhaja wato ‘software
developer’. To amma dai duk wannan ba shine abin tambaya a wajen
wanda yake sabo a wannan babin bane ba. Tambayarsa ba zai wuce
ta yaya na’urar komfiwta ke iya daukar wadannan jerin umarnin da makirkirn
ya rubuta sannan ya sarrafasu harma ya aiwatar da ayyuka da dama a cikin wannan jerin umarnin ba. Wannan dama sauran amsar wasu tambayoyin da ba a yisu anan ba zasu zo a nan gaba kadan a wannan littafin in Allah ya yarda.
</p>
<p>
  Game da yadda na’urar komfiwta ke daukar wadannan jerin umarni a
matsayin yaren dan adam (High level language) sannan ya sarrafasu ko ya
juyasu zuwa yaren na’urar komfiwta (low level language) to kuwa sai dai in
takaice bayanina domin wannan littafin ba zai iya daukar wannan bayanan
dukkansu ba sai dai a takaita. Abinda ake nufi da ‘high level language’ ko
muce yaren da dan adam ke iya fahimta shine, duk wani yare da
dan adam ke amfani da shi a matsayin hanyar zayyana ko isar da sako.
</p>
<p>
  Misalin irin wadannan yarukan sune yarukan mu na yau da kullum kamarsu
Hausa, Larabci, Turanci, Siwahili, Urdu, Chainanci, Indiyanci da dai
sauransu. Amma shi kuwa ‘Low level language’ wato yaren na’urar
komfiwta shine irin yaren da na’urar komfiwta ke iye fahimta domin aiwatar
da wani umarni. Wannan yare nasa a wani sunan shi ake kira da ‘Binary’
kuma abu biyune kacal a wannan yare nasa sune kuwa 0 da 1. Na’urar
komfiwta yana hada wadannan jeren 0 da 1 domin wakiltar wani harafi ko
lamba a namu yaren yan adam. Misali, a yaren “binary”, 1 yana nufin E (Yes),
ko Gaskiya (True), ko kunnawa (On) sannan 0 kuma shine A’a (No), ko
karya (False), ko kashewa (Off) a wajensa. Dan sama kadan da “binary” a kwai “assembly.” Wannan yaren na “assembly” yana kosa da “binary” a bangaren gane wa na na’urar komfiwta. 
</p>
<p>
Duk da cewar shi yaren ‘Assembly’ shima turanci ba 0 da 1 ba, to amma komfiwta yana fahimtarsa cikin sauri fiye da sauran yarukan yan adam domin shi an
sanya wakilcin kowacce kalmace da taron 0 da 1. Ma’ana an riga da an
fassara masa shi komfiwtar cewar ga wasu kalmomi idan aka yi amfani da
su to ga ma’anarsa a Binary, saboda haka idan komfiwta ya karanta irin
wadannan kalmomin zai fahimcesu cikin sauri fiye da sauran yarukan dan
adam domin dama akwai ma’anarsu a kwakwalwarsa.
</p>
<p>
Saboda haka; zayyana yadda harkar kirkira yake zai yi matukar taimaka
maka a wajen sanin wannnan sha’anin na kirkira. Duka abin da zamu
tattauna a wannan littafin ba zai fita daga abinda ya shafi harkar na’urar
komfiwta ba, ma’ana abin da zamu tattauna yana da alaka ta
kud-da-kud da na’urar komfiwta. Na’urar komfiwta wani irin na’urara ne da
ake kirkirar masa hanyar da zai bi ya sarrafa umarni domin aiwatar da wasu
ayyuka na musamman. Misalin irin wadannan na’urorin komfiwtar sun hada
da irinsu; komfiwtar cinya (Laptop), komfiwtar kan kujera (Desktop), na’urorin
lissafi (Calculators), na’urori masu samar da zafi domin gasa ko dumama
abu (Microwaves), na’urori masu jagora domin nuna guri (navigation
devices). Ga hotuna domin misalin hakan.
</p>
<p>
Gaba daya irin wadannan na’urorin suna da sassa na zahiri da suka hadu
suka samar da su. Sassa na zahiri (Hardware) sune abubuwan da suka
hadu suka samar da na’urar komfiwta. Sune irin sassan da ake iya gani, a
taba harma a ji shi. Cikakken na’urar komfiwta yana da sassa irinsu Sashen
Masarrafar Bayanai (SMB) wato ‘Central Processing Unit (CPU)’, Ma’aji
(Memory), kananan na’urori masu shigar da ko fitar da bayanai (Input and
Output devices), da kuma Ma’aji da ake sakowa daga waje (Secondary storage).
</p>
<p>
Sashen Masarrafar Bayanai (SMB) wato ‘Central Processing Unit (CPU)’
shine kwakwalwar na’urar komfiwta, shine yake kula da duk wasu aikace-
aikacen da ke faruwa a cikin na’urar komfiwtar wannan kuwa ya shafi aiwatar
da duk wani aiki ko aikin manhaja. Zai karbi bayani daga waje, sannan ya
aiwatar da lissafi sannan ya mika sakamakon lissafin. Hoton Sashen
masarrafar bayanai (CPU).
</p>
<p>
Ma’ajin da ake kira da ‘main memory’ wato ma’ajin farko shine ake kira da
‘Rondom Access Memory’ wato “RAM” a takaice. Shima kuwa yana da
matukar amfani ga kowane irin na’urar komfiwta a wajen adana tsare-
tsarensa dake faruwa a take a cikin na’urar. Wannan ma’aji shine sashen da
</p>
<p>
masarrafar bayanai ke adana duk wasu umarnin tsare-tsaren dake faruwa a
yayin sarrafa bayanai a wannan lokacin; saboda haka, ana kaddara wannan
sashene a matsayin ma’ajin da yake samar da filin da ke adana duk wasu
tsare-tsaren da sashen masarrafar bayanan ke sarrafasu a wannan lokacin.
</p>
<p>
Matukar aka kashe na’urar komfiwta to kuwa duk abin da yake kan wannan
ma’ajin zai zama babu domin dama yana adana bayani ne na tsawon
daukewar wutar lantarki daga na’urar. (Ma’ajin farko (RAM) ana sanya shi
ne a cikin gurbin sashen masarrafar bayanai a tsarin kirkiranrsa a zahiri)
(Hoton Wannan ma’aji). Misali. yayinda kake karbar lambar waya, to matukar
baka adanashi a wani ma’ajin ba to kuwa zaka rasa wannan lambar domin
a wancen lokacin da kake karbar lambar yana zamane akan ma’ajin ‘RAM’
to shi kuwa dama munce wannan ma’ajin yana rike bayanine na tsawon
daukewar wutar lantarki daga na’urar.
Na’urori masu shigar da ko fitar da bayanai (Input/Output devices) –
Wadannan wasu na’urorine da ake iya gani a cikin na’urar komfiwta sannan
suna taimakawa komfiwta a wajen karbar bayani sannan su aika bayanin
zuwa sashen masarrafar bayanai ko kuma su bayyana bayanin ta hanyar
nuni, jiyarwa, da kuma alama. Na’urori masu shigar da bayanai (Input
devices) sune kamar su; allon rubutun komfiwta (Keyboard), na’urar karbar
</p>
<p>
4

magana (microphones), na’ura mai fahimtar alamu (sensors), na’urar
wasanni (track pad), linzamin komfiwta (mouse), na’urar daukar hoto
(Cameras), na’urar tsabtace hoto (scanners), da dai sauransu. Dukkansu
wadannan na’urorin ana amfani da su ne a wajen karbar bayanai daga mai
amfani da na’urar komfiwta ko dai daga wasu na’urorin.
Na’urori masu fitar da bayanai (Output devices): sune irinsu; allon
manunin komfiwta (Monitor), amsa-kowa (Speaker), na’urar buga takarda
(Printer), na’urar haska fuskar komfiwta (Projector) da dai sauransu. Dukka
wadannan amfaninsu shine fitar da bayanai zuwa waje domin amfanin dan
adam.
Ma’aji na biyu (Secondary storage): Wannan ma’ajine dake adana bayani
zuwa lokaci mai tsawo. Bayanan da aka sarrafasu bayan sun bar ma’ajin
farko (RAM) zasu wuce ne kai-tsaye zuwa ma’aji na biyu (Secondary
storage) domin samun wurin zama din-din-din. Saboda haka; bayanan da
aka adana a ma’aji na biyu, za a iya daukarsu a koda yaushe ake bukata
koda na’urar ya mutu saboda rashin wutar lantarki idan ka kunna shi zaka
samu bayanan. Duk wasu manhajoji da kuma tsare-tsaren komfiwtar an
adanashi ne a wannan ma’aji amma yayinda ake son fara amfani da su sai
su hau zuwa ma’ajin farko (RAM) domin shirin fara aiki idan aka bukaci
hakan. Ire-iren ma’aji na biyu (Secondary storage) sune; nau’in ma’aji da ake
sanyasu ta kafar USB kamar su; flash. da nau’in ma’aji da hasken ‘laser’ ke
karantasu (Optical storage devices) kamarsu: CD, DVD. da kuma nau’in
ma’ajin da suke da tsarin maga-na-isu (Magnet) a cikinsu. kamar madaukan
faifayin had disk (Hard Disk Drives).
A yanzu kam na tabbatar ka fahimci wasu muhimman sassan na na’urar
komfiwta, bari mu yi waiwaye zuwa ga wancen tambayar tamu ta baya, cewa
Ta yaya manhajar komfiwta ke aiki? To kuwa kamar yadda muka bayyana
dazu cewa shi sashen masarrafar bayanai (CPU) shine yake sanya
wadannan manhajojin su yi aiki, to kuma ya kamata ka fahimci cewar shi
sashen masarrafar bayanan (CPU) yaren da yake iya fahimta shine yaren
‘Binary’ kadai wato shine 0 da 1 misali. kamar 01100001, kamar dai yadda
muka yi bayani a shafin farko. Saboda haka; rubuta tsare-tsaren manhaja da
yaren Binary yana da matukar wahala da kuma yiwuwar samun kura-kurai
cikin sauki domin taron 0 da 1 ne, a saboda haka, sai aka samar da tsarin
</p>
<p>
5

da zai bada damar rubuta tsare-tsaren manhajar da yare na musamman na
dan adam (High level language).
Yare na musamman na dan adam (High level language) yafi kusa da asalin
yarukan da yan adam suke iya fahimta sannan yana taimakawa a wajen
takaice miliyoyin kalmomin yaren Binary (wato 0 da 1) zuwa takaitattun layika
a yare na musamman na dan adam (High level language). Wannan tsarin
yana taimakawa makirkirin manhaja a wajen rubuta tsare-tsaren manhaja
mai ma’ana ba tare da damuwa da yawan kalmomin Binary ba. Kuma dai
wannan tsarin na amafani da yaren dan adam na musamman (High level
language) a wajen rubuta tsare-tsaren manhaja yana taimakawa makirkiri a
wajen fahimtar yadda tsarin manhajar zai kasance maimakon maida
hankalinsa zuwa fahimtar yadda sashen masarrafar bayanai (CPU) yake
aiki, domin kuwa kafin ka iya rubuta tsare-tsaren manhaja da yaren na’ura
to kuwa dolene sai ka fahimci dabarun da sashen masarrafar bayanai (CPU)
yake bi a aiwatar da aikace-aikacensa. Harsunan da ake rubuta tsare-tsaren
manhaja da su kamarsu; ‘Assembly language’ duk da cewar ba za mu
daukeshi a matsayin yaren komfiwta ba kai-tsaye, to amma yana daga irin
harsunan da ya fi kusa da yaren komfiwta fiye da sauran harsunan, sannan
duk da cewar ba taron 0 da 1 bane, to amma fa yana da dan wahala a wajen
rubuta tsare-tsaren manhaja fiye da sauran harsunan da ake kiransu da
‘yarukan na’ura na musamman’ (high level language) sannan yana matukar
bukatar fahimtar yadda sashen masarrafar bayanai (CPU) yake aiwatar da
tsare-tsarensa a wajen aiwatar da ayyuka. (Misali na rubutun yaren
‘Assembly’).
Saboda shi fa sashen masarrafar bayanai (CPU) yana fahimtar yarensa ne
kawai wato ‘Binary’ a wajen aiwatar da umarni saboda haka idan aka rubuta
tsare-tsaren manhaja da yaren ‘Assembly’ to kuwa akwai mai fassara
wannan yaren zuwa yaren da komfiwta ke iya fahimta, wannan mai fassarar
kuwa shi ake kira da ‘Assembler’ (hoton yadda aikin yake kasancewa).
Domin saukaka al’amarin kuma duk wani tsare-tsaren manhajar da aka
rubuta da yarukan kirkira irinsu; C, C++, JAVA, PYTHON, VISUAL BASIC,
da dai sauransu sai an fassara su. Domin su wadannan yarukan basa daga
nau’ikan yarukan da suka fi kusa da yaren komfiwta (Machine codes).
Wadanda suke wannan fassarar su ake kira da ‘Compiler’ da ‘Interpreter’.
Shi ‘Compiler’ shine wanda zai dauki rubutun da aka yi shi da yaren dan
</p>
<p>
6

adam (high level language) gaba dayansa sannan ya fassara shi zuwa yaren
da yafi kusa da yaren komfiwta (Machine language). Saboda haka wannan
fassararren rubutun za a iya amfani da shi a koda yaushe idan aka bukaci
hakan. Amma shi kuwa ‘Interpreter’ yana fassara layi daya-dayane a cikin
rubutun, wato layi bayan layi sabanin shi kuma ‘Compiler’ da yake fassara
gaba daya rubutun a lokaci guda. Wannan tsarin haka zai yi ta tafiya har
zuwa karshen aikin manhajar.
A karshe dai, yanzu na tabbatar dai kana da kyakkyawar fahimta a game da
sassan na’urar komfiwta dama yadda suke aiwatar da ayyukokinsu har
dama yadda komfiwta ke aiwatar da tsare-tsarensa. Domin tuna maka mai
karatu, wannnan littafin zai maida hankaline akan yadda tsare-tsaren
manhaja yake kasancewa ko kuma muce yadda ake aiwatar da dabaru iri-iri
a wajen samar da manhaja amma ba zamu maida hankalinmu akan wani
harshen kirkira guda daya kawai ba, sai dai zamu maida hankaline akan
yadda zaka fahimci yadda ake tsara manhaja a tsarin rubutun ‘pseudocode’.
Tsarin rubutu na ‘pseudocode’ wani tsarin rubutu ne da yake bada damar
zayyana yadda tsarin rubutun kirkira yake ba tare da kula da ka’idoji ko
dokokin rubutu a yaren kirkira ba. Saboda haka; a wajen tsara rubutun
‘pseudocode’, baka bukatar sanya wasu alamomi da ake amfani da su a
wajen kirkira domin kawai shi tsarin rubutun ‘pseudocode’ rubutu ne kawai
da zaka iya yi da kowane irin yare da kake iya fahimta. Kamar dai kaine aka
ce ka rubuto hanyoyin da ake bi a wajen dafa shinkafa, to kaga kuwa anan,
zaka fara ne da cewa na (1) A hura wuta, (2) A daura tukunya da ruwa akan
wutan, (3) Sannan a wanke shinkafa a zuba aciki, (4) Idan ya dahu a kwashe.
To fa wannan misalin rubutun shi ake kira da tsarin rubutu na ‘pseudocode’.
To kuwa hakama za a rinka zayyano hanyoyin da za’a bi domin kirkirar wata
manhaja amma a rubuce. (To amma me ake nufi da dokokin kirkira wato
‘syntax’ ?) To dai duk wasu dabaru akan sanyawa tsarin rubutu na
‘pseudocode’ ne.
</p>

   
  </introduction>

  <!-- Sections can be written directly here, but it might help  -->
  <!-- with organization to include them as separate files.      -->
  <!-- That way it is easy to include the section in a different -->
  <!-- chapter later if you change your mind about the order.    -->
  <xi:include href="./sec_first-intro.ptx" />
  <xi:include href="./sec_first-examples.ptx" />

  <!-- One or more of the sections of a chapter might be exercises-->
  <xi:include href="./ex_first.ptx"/>
</chapter>
