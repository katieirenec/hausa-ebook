<?xml version='1.0' encoding='utf-8'?>
<!-- Chapters are enclosed with <chapter> tags. Use xml:id to -->
<!-- uniquely identify the chapter.  The @xmlns:xi attribute  -->
<!-- is needed if you use xi:include in this file             -->
<chapter xml:id="ch_first" xmlns:xi="http://www.w3.org/2001/XInclude">

  <title>Chapter 6</title>
  <!-- If the chapter has sections, there may be an introduction -->
  <!-- before those sections. Note the <p> tags around content.  -->
  <introduction>
    <p>
Duk da cewar a baya mun yi dubi game da abubuwa da dama da suka shafi harkar
kirkirar manhaja. To amma fa, akwai wani jigon abu guda da bamu taboshi ba a
wannan banagaren, wannan abin kuwa shi ake kira da “FUNCTION” wato “DABARU
NA FUNCTIONS”. A saboda haka, da yardar Allah a wannan babin, zamu yi dubi ne
gaba daya akan wannan tsarin na “Dabarun functions” wato wanda ake kiransa da
“FUNCTIONS” a fannin kirkirar manahaja.
</p>
<p>
Dabarun functions: wasu tsare – tsarene na dabaru da suke aiwatar da wasu
ayyuka na musamman. Dabarar function ana amfani da shine a wajen sanyawa
makirkirin manhaja saukin aiki domin yana taimakawa a wajen takaice kalmomin
umarni (codes) na kirkirar manahaja, rage yawan maimaita kalmomin umarnin a
manhaja guda, dama bada damar amfani da ingantattu da kuma saukakan hanyoyi
a wajen kirkirar manhaja, da kuma kawo saukin bibiyar gyara tare da gano inda
gyarar take. Abinda wannan babin zai maida hankali akai sun hada da yadda za’a yi
amfani da wannan tsarin na dabarun functions, da kuma yadda ake kirkirar tsarin a
yayin samar da manhaja, dama yadda tsarin aikinsa yake. A karshen wannan babin,
zamu yi dubine zuwa ga wasu misalai da kuma wasu matsaloli da suka shafi wannan
tsarin na dabarun functions.
</p>
<p>
Domin farawa bari muyi dubi zuwa ga ma’anar wannan tsari na dabarun functions.
Dabarar function wani tsari ne na umarni da aka tsaro shi domin ya aiwatar da wani
aiki na musamman. Misali, mu dauka cewar abokinka ya fada maka cewar na’urar
lissafinsa (calculator) ya fashe kuma ya lalace sannan sakon da ya bayar domin a
kawo masa sabo ba zai samu ba sai nan da sati na gaba, to kuma dama kai da
abokin naka kuna amfani ne da na’urar lissafi da yake aiki iri guda, saboda ba zai
yiwu kaje kasuwa ka sayo kowane irin na’urar lissafi ba sai irin wancen ga kuma
abokin naka yace maka yana son kammala wannan aikin nashi ne a kankanin lokaci.
To kuma kana dan shakkar bashi naka na’urar aro saboda kaima kana aiki da shi
kuma idan kuka ce zaku yi amfani da naka dukkanku to hakan zai janyo rashin saurin
aikin naku. Saboda haka, sai kayi wani dan tunani na cewar bari ka kirkira masa
manhajar da zai dinga lissafi kamar na wancen na’urar lissafin nashi da ya lalace to
amma kuma sai ka tuna da cewar hakan zai baka wahala duba da karancin saninka
a harkar kirkira (Programming) saboda aikine da zai zama mai dan yawa da kuma
yake bukatar sanya dabaru iri-iri. Misali, kamarsu gurbin da zai rinka karbar lambobi
</p>
<p>
2

da kuma gurbin da zai rinka yin lissafi irinsu; hadawa, debewa, ninkawa, dama gurbin
da zai rinka aiwatar da wasu nau’ikan lissafe-lissafen na daban ko dai gurbin da ake
son ya aiwatar da guda daga wadancen lissafin kawai wanda wancen fasasshen
na’urar lissafin nashi ke iya aiwatarwa. Saboda haka, sai kawai ka kudiri niyyar
kirkirar wannan manhajar lissafin.
Na san cewar a take zaka tuna da cewar wannan tsarin manahajar yana bukatar
maimata wasu kalmomi na umarni (codes) lokaci bayan lokaci a wajen rubuta
wannan manhajar. Misali. Idan aka so a karbi lambobi biyu sannan a hadasu ko
kuma aka so ninka su a wani gefen, ko dai ake son a gabatar da wani nau’in lissafin
na daban da su wadannan lambobin ba tare da an cenzasu ba. Saboda haka; domin
yin wannan aikin, a shawarce kayi amfani da tsarin “Dabarar Function”. Domin
wannan tsarin shine kawai zai baka damar yin hakan cikin sauki da kuma kwarewa,
domin kuwa kowacce dabarar lissafin da ka saka shine yake rike da wannan nashi
kalar dabarar lissafin, kawai idan ana so ya aiwatar da nashi lissafin to kawai sai a
kirashi domin yin hakan. A takaice dai, shi dababar function yana bada dama ne ayi
amfani da bayani guda sannan a fadi yadda ake son ayi ta sarrrafa wannan bayani
ta hanyoyi daban-daban ba tare da an cenza wadancen bayanan da wasu ba. Misali.
Idan aka shigo da lambobi biyu sai kuma ake son a hada wadannan lambobin
sannan a wani bangaren kuma a ninka wadannan lambobin sannan a wani bangaren
kuma a debe wadannan lambobi kuma ba tare da an maimaita rubuta kowacce
umarni ba ma’ana ana son a rubuta dukkansu umarnin a waje guda, to babu wani
tsari mai sauki da zai baka damar yin hakan sai dabarar function.
Misali. Kaine kake don idan mutum ya shigo da lamba biyu, kana son a hadasu (Add)
ko a rabasu (Subtract) ko dai a ninkasu (Multiply) kuma baka son rubuta umarninsu
a waje daban-daban sai a waje guda to kawai sai kayi amfani da dabarar function a
wajen yin wannan.
</p>
<p>
A yanzu kam na tabbatar cewar mun dan san wani abu a game da dabarar function.
Saboda haka; yanzu bari mu yi magana akan yadda tsarin wannan dabarar na
function yake da kuma yadda ake sanya su a wajen rubuta umarni. A baya munce
idan ana son dabarar function yayi aikinsa to kuwa ya zama wajibi idan aka gama
zayyana yadda ake son dabarar zata kasance to kuma sai an kirashi domin aiwatar
da aikinda aka saka mishi, to amma yaya zamu yi hakan? Da farko dai dolene mu
fara da zayyana yadda muke son dabarar tamu zata kasance ko muce zaka zayyana
wani irin dabarane kake son wannan tsarin zai aiwatar maka.
</p>
<p>
3

Shi dabarar function yana da bangaren da ake kira da bangaren sama ko mu kirasu
da suna ‘yan sama’ da kuma bangaren ‘yan tsakiya’.
Shima bangaren yan saman ya kasu har kashi uku. Sune; gurbin zayyana nau’in
yan aike (return type), da gurbin da zai kunshi sunan dabarar function din (function
name), da kuma gurbin da zasu zauna jiran karbar sako daga sashen bangaren ‘yan
aike’ da suke bangaren ‘yan tsakiya’ (Parameters).
Sannan shima bangaren yan tsakiya na dababar function shima ya kasu har kashi
biyu; sune: bangaren inda aikin dabarar function din yake da kuma banagaren da
ake kira da yan aike.
Gurbin zayyana nau’in yan aike (Return type): wannan bangare ne da yake nuna
irin nau’in dan aiken da za’a aiko daga sashen yan tsakiya na dabarar function. Wato
zai nuna mana cewar duk dan aiken da za a aiko daga sashen yan tsakiya na
dabarar function zai zama lambace (Integers) ko harrufane (characters) ko dai
lambobi masu goyone (floating point numbers) da sauransu. Banagren sunan
dabarar function ne zai amsa wannan alhakin.
Gurbin zayyana sunan dabarar function (function name): Abu na gaba da yake
bin gurbin da yake nuna nau’in dan aiken function shine wannan gurbin na zayyana
sunan dababar function. Wannan gurbine da ake sanya sunan da shine za a kira dan
aiken da yake rike da sakon da ake son ya isarwa wannan guirbin shi.
Gurbin da zasu zauna jiran zuwan sako daga sashen bangaren ‘yan aike’ da
suke bangaren ‘yan tsakiya’ (Parameters): Bayan gurbin da ya gabata to kuwa
sai wannan gurbin. Wannan gurbine da zai kunshi wasu jerin rubutu da suke zaman
jiran zuwan sako daga sashen yan tsakiya na function. Kana da zabi domin sanya
wannan bangare ma’ana ba dole bane sai an sanya wannan bangaren idan ka so.
Sannan zaka iya sanya wadannan ‘parameters’ din da dan dama idan kana so. Su
wadannan ‘parameters’ din wasu abubuwane da ake mikasu ga sashen inda aka
tsara dabarar function wato inda aka zayyana yadda za’a gabatar da dabarar da ka
shirya domin komfiwta ya aiwatar maka. Saboda haka; duk abinda aka saka a
wannan bangaren to kuwa a cen sashen dabarar da ka shirya da shine zai yi amfani
da su a wajen shirya dabarar.
To ya kamata ka san cewar ana mika wadannan ‘parameters’ dinne ta hanyoyi biyu;
ta hanyar amfani da lamba kai tsaye (pass by value) ko kuma ta hanyar amfani da
wani harafi da zai wakilce shi (pass by reference).
</p>
<p>
4

. Mika ‘parameters’ ta hanyar amfani da lamba kai tsaye maimakon abinda zai
wakilceshi (Pass by value): A wannan tsarin, ana tura kofin lambar da yake wannan
sashen ne zuwa cen sashen tsara dabara domin dabarar yayi amfani da wannan
sakon da aka turo masa wato lambar. Saboda haka, ya kamata ka san cewar duk
chanjin da za’a yi a cen sashen zayyana dabaru ba zai shafi wannan gurbin na mika
‘parameters’ ba domin lambace ba wani abune ya wakilceshi ba. Dalilin shine, ai
dama kofin lambar aka tura ba wakilinsa ba kuma kowacce lamba dake wancen
sashen da kuma wannan sasehen suna zaman kansu ne, saboda haka dan waninsu
ya cenza ba zai shafi dayan ba.
. Mika ‘parameters’ ta hanyar amfani da wakilci (Pass by reference) : Wannan tsarin
kuwa ana wakiltar asalin bayanin ne da yake nan gurbin ko kuma muce ana
zayyanawa dabarar adreshin inda wannan bayanin yake ne saboda haka, ana son
idan dabarar ya fara aiki, matukar yana neman wani bayani akan wani abu to ya je
adreshin da aka kwatanta masa na wannan bayanin saboda duk wani chenji da aka
yiwa asalin bayanin to shima wakilin zai samu wannan chenjin domin ai dama
wakiltarsa aka yi ba kofinsa aka tura ba.
Sai abinda yake bin gurbin da ya wuce shine gurbin asalin inda za’a zayyana yadda
dabarar naka zai kasance (function body): Wannan gurbi kuwa, gurbine da zai rinka
aiwatar da aikin da aka sanya masa yayi. Misali, kamar su hadawa, debewa, rabawa,
ninkawa da kuma samar da gurbin da za’a iya shigo da wani bayani domin sanya shi
cikin lissafi. Wannan gurbin shine yake nuna irin dabarar da aka tsaro a wajen aikin
manhajar. Gurbin da yake zama bayan shi kuwa shine gurbin komar da aikin dabarar
zuwa gurbin da ya kirashi dazu sannan ya sake mika masa da bayanan da suke cen
domin sake aiwatar da dabarar da aka zayyana masa a karo na gaba.
// Misali a jadawalin flochat.
// Yana nuna gurbin da ake kira da kuma gurbin da shine yake kiran.
Ga misalinsa kamar haka:
int hadawa(int A, int B)
// Wannan gurbin da ke sama, gurbine dake zayyana irin nau’in bayanin da za’a yi
amfani da shi a yayin tsara dabarar function. Idan ka duba zaka ga cewar sunan
dabarar shine ‘Hadawa’ kuma nau’in bayanin ‘A’ shine int wato nau’ine dake nuna
cewar nau’in lambobi ce (integer) sannan na ‘B’ ma lambace.
</p>
<p>
5
<!-- 
{
int Ansa;
Ansa = A + B;
return Ansa;
} -->
// (Wannan kuma shine gurbin da yake karbar sako da aka turo daga cen gurbin da
yake kasan layikan umarni na mahajar).
// Wannan gurbin da yake sama shine gurbin da ake tsara dabarun da ake so
komfiwta zai yi. A wannan sashen dake sama idan ka duba zaka cewar ana sone a
hada lambar dake a madadin harafin A wato (30) da kuma wanda ke madadin B
wato (20) da za a turosu daga cen gurbin dake kasan wannan gurbin, sannan ya
sanya sakamakon abinda ya samu a kalmar ‘Ansa’.
<!-- int main (){
int Sakamako=hadawa(30, 20);
printf(”Ansarka = %d”, Sakamako);
}; -->
// (Wannan kuma shine gurbin da zai tura sakon lambobi biyun wato 30 da 20 zuwa
cen gurbin dake samansa).
//wannan shine bangaren da zai kira gurbin dabara sannan ya aiwatar da irin dabarar
da aka zayyano a cen sashen zayyana dabara. Wato gurbin da ka zayyana cewar
‘Ansa’ sakamakonsa shine ya hada A da B sannan ya sanya sakamakon ga ‘Ansa’.
Kuma wannan banagaren shine zai tura lambar 30 ya wakilci A shi kuwa 20 ya
wakilci B zuwa ga gurbin zayyana nau’in dabara. Sannan sai ya bayyana sakamakon
dabarar da ake so ayi dake cen sashen tsara dabaru.
Saboda haka amsar lissafinka zai zama kamar haka:
</p>
<p>
Ansa = 50
</p>
<p>
6

Saboda haka yanzu dai da fatan zaka iya kirkirar naka dabarar function din domin
aiwatar da wani aikin da kake son yi. To idan ka tsara dabrara yaya zaka yi ka kira
dabarar ne? wannan kuwa ana yine ta hanyar yin nuni ga sunan dabarar da kuma
‘parameters’ wato kamar masu wakiltar bayanai da mukayi bayani dazu.
Misali.
A gurbi na farko ( 1 ) :
// Anan za’a zayyana suna da kuma nau’in bayani a matsayin lambobi,
Hadawa(int A, int B)
A gurbi na biyu ( 2 ) :
Sai a kasan wannan gurbin kuma ka tsara irin dabarar da kake so a aiwatar maka
da kuma sunan da zai rike sakamakon dabarar sannan ya maido maka da
sakamakon dabarar.
<!-- {
int Sakamako;
Ansa = A + B;
return Ansa;
} -->
A gurbi na uku ( 3 ) :
/ A gurbi na uku kuwa anan ne zaka tsara yadda za’a mika lambobi ko kuma bayani
zuwa gurbin farko. Sannan wannan gurbin kuma shine zai bayyana mana
sakamakon dabarar da aka tsara a gurbin da yake sama.
<!-- int main (){
int Sakamako=hadawa(30, 20);
printf(”Ansarka = %d”, Sakamako);
}; -->
</p>
<p>
// A takaice dai, yadda dabarar function yake aiki a wajen kiran dabara da kuma
yadda yake amsa kiran shine kamar haka:
</p>
<p>
7

A duk lokacin da dabarar function ya kewayo a aikinsa, to kuwa wancen wajen da
yake rike da bayanin da aka miko masa daga gurbi na uku shine kuma zai sake
dawowa ya shiga cikin tsarin dabarar da aka tsara. Misali. idan tun farko an shigo da
lambar 2 da 4 ne a wajen lissafasu kuma watakila a dabarar da aka tsara an sanya
cewa zai hada wadannan lambobi sannan zai ninka wadannan lambobi ko dai wani
abu kamar haka, to kuwa a duk sanda gurbin mika ‘parameters’ ya tashi mikowa to
kuwa wadannan lambobin zai yi ta mikowa ana maimaita wadannan lissafin da su a
wajaje daban-daban. Saboda haka; ya kamata kasan cewar za’a iya bada wakilcin
wasu lambobin ga wasu harrufan domin a duk sanda aka so amfani da wadannan
lambobin, to kuwa sai a kira wadannan harruffan su kuwa sai su miko lambobin da
aka wakilta musu ga gurbin zayyana dabaru da aka tsara, shi kuma sai yayi amfani
da wadannan lambobin domin aiwatar da dabarun da aka sanya masa yayi. To sai
dai fa ya kamata ka san cewar sharadin da zai bada damar mika wadannan harrufan
da suke wakiltar wasu lambobin to kuwa dolene sai wadannan harrufan nau’in
bayaninsu (data type) dolene sai ya dace da nau’in tsarin dabarar da aka tsara a
gurbin tsara dabaru.
Yanzu kam, na san ka dan fahimci yadda ake tsara dabarun function a yayin kirkirar
manhaja, sannan a gefe guda kuwa yana da matukar muhimmanci ka san cewar
akwai wani hanyar tsara dabarar function din kuma wanda baya bukatar ka zayyana
irin dabarun da zai maka kawai dai an riga da an sanya masa yadda zai aiwatar da
duk wata dabara da taimakon sanya sunan nau’in dabarar a farkon layikan umarni
na manhajar. Wadannan abubuwan kuwa sune ake kira da “Library functions”.
</p>
<p>
“LIBRARY FUNCTIONS” Ko mu kirasu da “AJIYAYYUN DABARU”: Wasu tsare-
tsaren dabarun functions ne da aka kirkiresu sannan aka sanyasu cikin tsarin
</p>
<p>
harshen kirkira (Programming language) domin ya bada damar amfani da su a wajen
aiwatar da wasu ayyukan na musamman domin ya samar maka da sauki a yayin
kirkirar manhajar ka. Kamar yadda nace kowane harshen kirkira yana zuwa ne da
irin nasa tsarin na ajiyayyun dabarun function domin yayin da ka sauke wani harshen
kirkira sannan ka bashi izinin fara aiki a cikin na’ura (install) to kuwa yana zuwane
tare da wadannan ajiyayyun dabarun functions a cikinsa.
Saboda haka; su ajiyayyun dabarun functions suna zuwane tare da kowane irin
harshen kirkira domin su amfaninsu shine suna dauke ne da wasu kalmomin umarni
iri-iri dama wasu dabarun na musamman masu kama da dabarun na functions domin
amfani da su a cikin manhaja.
</p>
<p>
8

Bayanin kowacce dabarar da ke cikin irin wadannan ajiyayyun dabarun gaskiya ya
wuce a yi shi a wannan dan littafin domin yawansa to amma dai ya kamata ka san
cewar a koda yaushe kana iya amfani da kowacce dabarar idan kaga dama. Saboda
haka dai; shi “library function” kamar wani tsari ne da yake tattare da wasu kalmomin
umarni ko na dabaru domin amfani da su a wajen samar da manhaja kuma kana iya
amfani da wasunsu tamkar yadda ake amfani da dabarar function.
A karshe dai, dangane da wannan batun, su Ajiyayyun kalmomi ko dabaru wato
“Library functions” wasu dabaru ne da aka kirkiresu sannan aka ajiyesu a cikin duk
wata harshen kirkira, kuma su basa bukatar a tsara ko a zayyana musu yadda zasu
aiwatar da wani dabara domin suna da nasu irin dabarun da aka riga aka sanya
musu zasu rinka aiwatarwa kawai idan kana son amfani da su sai ka sanya sunan
ajiyayyen dabarar (haeder file) da kake son ya aiwatar a farko sannan daga baya sai
ka yi amfani da kalmomin da suke kunshe a cikin wannan sunan dabarar.
Ga wasu kadan daga misalan wadannan ajiyayyun dabarun ko ajiyayyun kalmomin
kirkira da suke zuwa tare da harsunan kirkira:
printf(), scanf(), getch(), pow(), is_open(), close(), da sauransu.
Zaka yi mamaki idan aka ce maka za’a iya sanya wani dabara ya kira kansa da
kansa. Shin hakan zai yiwu kuwa? Amsar wannan shine E zai yiwu. Ai na san ma
kaga kadan daga misalin hakan a misalan da ya gabata a wajen tsara dabarun
function inda dabarar function ya kan tsallaka zuwa wani sashen layikan umarnin da
ya faro daga fari sannan ya sake kewayowa, to amma me kake gani idan aka ce
dabarar kansa ake son ya kira? to kuwa akwai wannan tsarin kuma shi ake kira da
“RECURSION” sai dai fa yana da kyau ka kula sosai a wajen tsara wannan dabarar
domin idan baka kula ba zaka yi mummunan dabara inda dabarar zai yi ta maimaita
kansa sau babu adadi (infinite recursive function).
“RECURSIVE” ko mu kirashi da “Dabara mai maimaita kansa”: Wani tsarin
dabara ne da yake iya kiran kansa da kansa. To amma idan ka dubi wannan dabarar
zaka iya cewar anya kuwa dabarar ba zai yi ta maimaita kansa ba babu tsayawa
domin duk sanda ya kai karshen dabarar zai sake kewayowane hakan zai yi ta yi.
Saboda haka yaya zamu magance wannan matsalar maimaitawa babu tsayawa? To
kuwa akwai mafita a wannan matsala kuma mafitar ita ce ake kira da “BASE CASE”.
Shi tsarin dabara mai maimaita kansa yana da bangarori guda biyu; bangaren da zai
yi ta maimaita kansa da kuma bangaren da za’a masa madakata ko matsaya wato
“Base case”.
</p>
<p>
9

. “Base Case” ko mu kirashi da “Madakata”: Wannan wani gurbi ne dake dakatar
da dabara da aka tsara domin yayi ta kiran kansa da kansa. Shi wannan gurbi tamkar
ma’aunine dake tabbatar da dabara ya dakata daga kewayowa matukar ya iso wani
ka’ida da aka sanya masa domin ya dakata. Domin a duk sanda dabara mai
maimaita kansa ya kewayo to kuwa wannan gurbin shine zai auna ya ga cewar shin
dabarar zai sake kewayowane ko kuwa a’a. sannan bangare na biyu kuma shine :
. Gurbin maimaita kansa (Recursive part): Wannan kuwa shine gurbin da zai yi ta
kiran kansa da kansa.
Ga misalai kamar haka:
// Jadawalin flochat
// Misalinsa a kwatancen zane.
// kwatancensa a rubutu.
Saboda haka dai; yanzu na tabbatar ka san wani abu a game da dabarar function.
Sai ka amsa wadannan domin kara samun fahimta da kuma auna fahimtarka.
</p>

 </introduction>

  <!-- Sections can be written directly here, but it might help  -->
  <!-- with organization to include them as separate files.      -->
  <!-- That way it is easy to include the section in a different -->
  <!-- chapter later if you change your mind about the order.    -->
  <xi:include href="./sec_first-intro.ptx" />
  <xi:include href="./sec_first-examples.ptx" />

  <!-- One or more of the sections of a chapter might be exercises-->
  <xi:include href="./ex_first.ptx"/>
</chapter>
